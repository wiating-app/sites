<h2>Regulamin świadczenia usług</h2>

<h3>§1. Postanowienia ogólne</h3>
<ol>
  <li>Niniejszy dokument określa zasady i warunki korzystania z aplikacji internetowej Wiating.</li>
  <li>Właścicielem aplikacji internetowej jest Administracja Grupy Wiating - Dariusz Hajduk, adres e-mail: <a href='mailto:wiating@wiating.eu'>wiating@wiating.eu</a>.</li>
  <li>W celu korzystania z usługi należy zapoznać się z niniejszym Regulaminem i Polityką Prywatności. Korzystanie z serwisu internetowego oznacza akceptację Regulaminu i Polityki Prywatności.</li>
  <li>
    Pojęcia użyte w regulaminie oznaczają:
    <ol>
      <li>Usługodawca – Administracja Grupy Wiating - Dariusz Hajduk;</li>
      <li>Użytkownik - osoba fizyczna (posiadająca pełną zdolność do czynności prawnych), prawna lub jednostka organizacyjna nieposiadająca osobowości prawnej, która korzysta z Platformy. Użytkownikiem może być zarówno osoba fizyczna nieprowadząca działalności gospodarczej, jak i przedsiębiorca;</li>
      <li>Konsument – w myśl ustawy z dnia 23 kwietnia 1964 r. Kodeks cywilny – Użytkownik, który jako osoba fizyczna dokonuje za pośrednictwem Platformy czynności prawnej niezwiązanej bezpośrednio z jej działalnością gospodarczą lub zawodową;</li>
      <li>Regulamin – niniejszy dokument wraz z Polityką Prywatności, która stanowi integralną część Regulaminu. Wszystkie dokumenty dostępne są w Platformie.</li>
    </ol>
  </li>
  <li>Użytkownicy mogą kontaktować się z Usługodawcą drogą elektroniczną na adres e-mail: <a href='mailto:wiating@wiating.eu'>wiating@wiating.eu</a></li>
</ol>

<h3>§2. Usługi świadczone poprzez Platformę</h3>

<ol>
  <li>Usługodawca świadczy na rzecz Użytkowników usługi elektroniczne za pośrednictwem Platformy.</li>
  <li>Usługodawca nie pobiera opłat za świadczenie Usług na rzecz Użytkowników.</li>
  <li>
    Istotę Usług stanowi umożliwienie dostępu poprzez sieć internet do Platformy. Poprzez Platformę Usługodawca świadczy między innymi następujące rodzaje Usług:
    <ol>
      <li>Dostęp do mapy,</li>
      <li>Dostęp do oznaczonej na mapie listy lokacji,</li>
      <li>Dodawanie i edytowanie lokacji na mapie,</li>
      <li>Dodawanie do lokacji fotografii miejsc,</li>
      <li>Wyszukiwanie lokacji po słowach kluczowych,</li>
      <li>Eksport lokacji z wybranego fragmentu mapy do pliku KML.</li>
      <li>Wyświetlanie na mapie przybliżonej lokalizacji użytkownika.</li>
    </ol>
  </li>
</ol>

<h3>§3. Ogólne zasady korzystania z Platformy</h3>

<ol>
  <li>
    By móc korzystać z Usług dostępnych poprzez Platformę internetową lub za pomocą urządzeń mobilnych Użytkownik musi spełnić następujące wymagania techniczne:
    <ol>
      <li>posiadać komputer, laptop, telefon komórkowy lub inne urządzenie z dostępem do internetu;</li>
      <li>posiadać dostęp do poczty elektronicznej lub konta w mediach społecznościowych - jeżeli rozpoczyna się korzystanie z usług, które tego wymagają;</li>
      <li>korzystać z przeglądarki internetowej (Mozilla Firefox w najnowszej wersji Google Chrome w najnowszej wersji, Safari w najnowszej wersji);</li>
      <li>włączyć w przeglądarce możliwość zapisu plików cookies;</li>
      <li>posiadać włączoną obsługę javascript.</li>
    </ol>
  </li>
  <li>Wszelkie działania podejmowane przez Użytkowników powinny być zgodne z obowiązującymi przepisami prawa i dobrymi obyczajami.</li>
  <li>Zabronione jest jakiekolwiek wykorzystywanie Platformy do działania na szkodę innych Użytkowników, Usługodawcy oraz osób trzecich.</li>
  <li>
    Każdy Użytkownik zobowiązuje się do:
    <ol>
      <li>używania udostępnionych funkcjonalności i zasobów Platformy zgodnie z celem Platformy;</li>
      <li>przestrzegania zasad prawa polskiego,</li>
      <li>poszanowania praw i dóbr osobistych innych Użytkowników,</li>
      <li>niedziałania na szkodę innych Użytkowników, Usługodawcy i osób trzecich.</li>
    </ol>
  </li>
</ol>

<h3>§4. Zamieszczanie treści przez Użytkowników</h3>

<ol>
  <li>Treści, w tym opisy wpisów oraz fotografie i grafiki zamieszczane przez Użytkowników w Platformie są ich własnością i wyłącznie oni ponoszą odpowiedzialność za ewentualne naruszenie praw osób trzecich.</li>
  <li>Całkowicie zabronione jest i stanowi naruszenie Regulaminu, zamieszczanie w Platformie treści  zawierających zapisy sprzeczne z prawem lub dobrymi obyczajami, a w szczególności treści pornograficznych, wulgarnych, zniesławiających, obrażających uczucia religijne, wzywających do nienawiści rasowej, etnicznej, wyznaniowej, propagujących piractwo fonograficzne, komputerowe, upowszechniających techniki łamania danych, wirusy oraz wszelkich innych, podobnych w treści i działaniu materiałów.</li>
  <li>Usługodawcy przysługuje prawo do edycji i usuwania treści zamieszczonych przez Użytkowników w zakresie, w którym zawiera ona treści niezgodne z prawem. Wszystkie treści niezgodne z prawem zostaną przez Usługodawcę usunięte w terminie 3 dni od otrzymania zawiadomienia o ich istnieniu.</li>
  <li>Użytkownik, który nagminnie zamieszcza treści niezgodne z prawem bądź treści naruszające dobra osobiste innych osób może zostać zablokowany przez Usługodawcę.</li>
  <li>Treści zamieszczone w Platformie widoczne są dla wszystkich użytkowników sieci internet.</li>
  <li>
    Każdy Użytkownik zamieszczając treści w Platformie oświadcza, że:
    <ol>
      <li>Ma pełne prawo do dysponowania treścią zamieszczaną w Platformie, przysługują mu autorskie prawa majątkowe do niej, które nie są ograniczone na rzecz żadnej osoby trzeciej lub przysługują mu prawa do korzystania z treści;</li>
      <li>Osoby utrwalone w zdjęciach, których zgoda jest konieczna do ich rozpowszechniania, wyraziły zgodę na rozpowszechnianie swojego wizerunku;</li>
      <li>Informacja zawarta w zamieszczonej treści jest zgodna z prawdą i nie ma na celu wprowadzenia nikogo w błąd.</li>
    </ol>
  </li>
  <li>Użytkownik zobowiązuje się przedstawić w terminie 7 dni odpowiednie dokumenty potwierdzające stan prawny, o którym mowa powyżej na każde żądanie Usługodawcy.</li>
  <li>Użytkownik ponosi pełną odpowiedzialność za zamieszczane przez niego treści oraz za ewentualne naruszenie praw osób trzecich.</li>
  <li>Usługodawca zastrzega sobie prawo do zmian w treści zamieszczanej przez Użytkownika, skracania jej i redagowania, a także jej usuwania bez podania przyczyny.</li>
  <li>Użytkownik umieszczając w Platformie treści stanowiące utwór w rozumieniu prawa autorskiego udziela Usługodawcy niewyłącznej, nieodwołalnej, nieodpłatnej, nieograniczonej czasowo i terytorialnie licencji oraz pozwalającej na udzielanie dalszych licencji. Licencja uprawnia do wykonywania praw autorskich, w zakresie jakim jest to konieczne do realizacji założeń oraz promocji Platformy.</li>
  <li>
    Użytkownik udziela licencji na korzystanie z treści na następujących polach eksploatacji:
    <ol>
      <li>utrwalanie i zwielokrotnianie treści – wytwarzanie określoną techniką egzemplarzy utworu, w tym techniką drukarską, reprograficzną, zapisu magnetycznego oraz techniką cyfrową;</li>
      <li>wprowadzanie do obrotu oryginału albo egzemplarzy;</li>
      <li>publiczne wykonanie, wystawienie, wyświetlenie, odtworzenie oraz nadawanie i reemitowanie, a także publiczne udostępnianie utworu w taki sposób, aby każdy mógł mieć do niego dostęp w miejscu i w czasie przez siebie wybranym</li>
      <li>wszelkie formy publikacji, w szczególności plakaty, ulotki, billboardy, inne drukowane materiały promocyjne,</li>
      <li>relacje i spoty telewizyjne, radiowe,</li>
      <li>publikacje w gazetach i czasopismach,</li>
      <li>rozpowszechnianie w Internecie,w Platformy, na portalach społecznościowych, w bannerach na innych portalach, w newsletterze,</li>
      <li>udostępniania innym podmiotom do celów określonych w punktach powyższych.</li>
    </ol>
  </li>
  <li>Użytkownik może usunąć zamieszczone przez siebie treści w każdym czasie.</li>
  <li>Treści zamieszczane przez Użytkownika zostają opublikowane w Platformy automatycznie po zatwierdzeniu przez Użytkownika  zamieszczenia treści.</li>
  <li>Zabronione jest ponowne zamieszczanie w tej samej formie treści, który już raz został przez Usługodawcę usunięty.</li>
</ol>

<h3>§5. Odpowiedzialność. Dostęp i korzystanie z Platformy</h3>

<ol>
  <li>Usługodawca zobowiązuje się do podjęcia wszelkich działań mających na celu zapewnienie prawidłowego, bezpiecznego, ciągłego i wolnego od błędów dostępu do Platformy.</li>
  <li>Usługodawca ma prawo do dokonywania zmian w Usłudze i Platformie, w związku z prowadzonymi pracami nad ulepszaniem i modernizacją Platformy. W szczególności Usługodawca ma prawo do zmiany funkcjonalności Platformy.</li>
  <li>Usługodawca zobowiązuje się do podjęcia wszelkich działań mających na celu zapewnienie prawidłowego, bezpiecznego, ciągłego i wolnego od błędów dostępu do Platformy.</li>
  <li>
    Usługodawca nie ponosi odpowiedzialności za:
    <ul>
      <li>działania podejmowane przez Użytkowników;</li>
      <li>jakość i legalność treści;</li>
      <li>niespełnienie specyficznych wymagań Użytkownika, innych niż wynikające z ogólnego założenia Platformy;</li>
      <li>prawidłowość, wiarygodność i dokładność danych uzyskanych podczas korzystania z Platformy;</li>
      <li>przejściowe techniczne błędy zaistniałe w trakcie działania Platformy;</li>
      <li>wady danych wprowadzonych do Platformy przez Użytkowników.;</li>
      <li>charakter, jakość i rodzaj miejsc opisywanych w treściach, w tym legalności noclegowania, biwakowania lub wstępu w miejsca opisywane w treściach.</li>
    </ul>
  </li>
  <li>
    Usługodawca nie ponosi odpowiedzialności za szkody (także w postaci utraconych korzyści), naruszenie wizerunku, utracenie danych lub innego rodzaju informacji gospodarczej albo innych strat o charakterze majątkowym, wynikających w szczególności z:
    <ul>
      <li>niemożności korzystania z Platformy,</li>
      <li>korzystania z Platformy,</li>
      <li>braku dostępu do Platformy, danych, informacji, wiadomości opublikowanych lub odczytywanych w Platformie,</li>
      <li>błędu w funkcjonowaniu Platformy,</li>
      <li>nieautoryzowanego dostępu osoby trzeciej do danych,</li>
      <li>oddziaływania osób trzecich,</li>
      <li>oraz wszelkich innych przyczyn związanych z Usługą, niezależnie od tego czy straty, naruszenia i utraty były efektem bezpośrednim lub pośrednim zdarzenia.</li>
    </ul>
  </li>
  <li>Usługodawca nie ponosi odpowiedzialności za szkody wywołane przez osoby trzecie, które dostały się do Platformy wykorzystując w celu uzyskania dostępu poprawne dane (login) któregokolwiek Użytkownika.</li>
  <li>Usługodawca nie ponosi odpowiedzialności za szkody i wszelkie inne skutki wywołane ujawnieniem przez Użytkownika osobie trzeciej swojego loginu.</li>
  <li>Usługodawca nie ponosi odpowiedzialności za wszelkie zakłócenia działania systemu spowodowane problemami technicznymi w sprzęcie komputerowym oraz oprogramowaniem, z którego korzysta Użytkownik, a także awarią sieci Internet, siłą wyższą lub niedozwoloną ingerencją osób trzecich, które uniemożliwiają Użytkownikowi korzystanie z Platformy.</li>
  <li>W przypadku zawiadomienia o dostępie do Platformy osoby nieuprawnionej Usługodawca podejmie natychmiastowe kroki w celu zabezpieczenia zgromadzonych danych.</li>
  <li>Usługodawca przeprowadzać będzie regularne tworzenie kopii zapasowych danych umieszczonych w Platformy, w celu zminimalizowania ryzyka utraty danych poprzez działanie osób nieuprawnionych lub błędy techniczne w funkcjonowaniu.</li>
  <li>Usługodawca zastrzega sobie prawo do ingerencji w Konto Użytkownika w celu usunięcia nieprawidłowości w funkcjonowaniu Platformy, zakłóceń w funkcjonowaniu Konta bądź w celu dokonania ulepszeń i rozszerzenia zakresu Usługi.</li>
  <li>Powyższe ograniczenia odpowiedzialności Usługodawcy dotyczą Użytkownika, który jest Konsumentem wyłącznie w zakresie, który jest dozwolony przez powszechnie obowiązujące przepisy prawa.</li>
</ol>

<h3>§6. Reklamacje związane z technicznym funkcjonowaniem Platformy</h3>

<ol>
  <li>Każdy Użytkownik jest uprawniony do zgłoszenia reklamacji z tytułu wszelkich nieprawidłowości działania Platformy w przeciągu 14 dni od wystąpienia nieprawidłowości. Reklamacja powinna zostać złożona drogą wiadomości e-mail wysłanej na adres: <a href='mailto:wiating@wiating.eu'>wiating@wiating.eu</a>. Opis zaistniałej nieprawidłowości powinien umożliwiać Usługodawcy identyfikację problemu i jego naprawę.</li>
  <li>Usługodawca rozpatrzy reklamację w przeciągu 14 dni kalendarzowych od daty otrzymania reklamacji.</li>
  <li>W przypadku wystąpienia poważnego błędu technicznego Usługodawca zastrzega sobie możliwość ograniczenia dostępu do serwisu Platformy.</li>
  <li>Wszystkie ewentualne błędy w funkcjonowaniu Platformy, uwagi i informacje o działaniu Platformy, a także naruszenia Regulaminu prosimy zgłaszać Usługodawcy drogą elektroniczną.</li>
</ol>

<h3>§7. Prawa własności intelektualnej</h3>

<ol>
  <li>Wszelkie materiały, w tym elementy grafiki, układ i kompozycja tych elementów, znaki towarowe oraz  inne informacje, dostępne w Platformie stanowią przedmiot praw wyłącznych Usługodawcy. Wskazane elementy stanowią przedmiot autorskich praw majątkowych, praw własności przemysłowej, w tym praw z rejestracji znaków towarowych oraz praw do baz danych i jako takie korzystają z ustawowej ochrony prawne.</li>
  <li>Pobieranie lub wykorzystywanie w jakimkolwiek zakresie dostępnych w ramach Platformy materiałów wymaga każdorazowo pisemnej zgody Usługodawcy i nie może naruszać postanowień niniejszego Regulaminu oraz powszechnie obowiązującego prawa, jak również nie może naruszać interesów Usługodawcy.</li>
  <li>Kod źródłowy Platformy jest dostępny publicznie i oparty na licencji MIT. Mają do niego zastosowanie wszelkie prawa wynikające z tejże licencji.</li>
  <li>Tworzenie stron internetowych i aplikacji podobnych lub identycznych z Platformą, które wprowadzają odbiorców w błąd i mogą sprawiać wrażenie, że pochodzą lub mają związek z Usługodawcą, stanowi delikt na gruncie ustawy o zwalczaniu nieuczciwej konkurencji.</li>
</ol>

<h3>§8. Postanowienia końcowe</h3>

<ol>
  <li>W sprawach nieuregulowanych niniejszym Regulaminem zastosowanie znajdują przepisy powszechnie obowiązującego prawa polskiego.</li>
  <li>Do wszelkich sporów powstałych na gruncie niniejszego Regulaminu i zawartej przez Użytkownika i Usługodawcę umowy stosuje się prawo polskie oraz właściwe są sądy jurysdykcji polskiej. Sądem właściwym do rozpoznawania sporów zaistniałych pomiędzy Usługodawcą a Użytkownikiem niebędącym konsumentem jest sąd właściwy miejscowo dla siedziby Usługodawcy. Sądem właściwym dla sporów, których stroną jest Konsument jest miejsce zamieszkania Konsumenta.</li>
  <li>Regulamin obowiązuje od dnia 1 września 2020 roku.</li>
</ol>
